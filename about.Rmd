---
title: "Sivustosta"
---

### Kirjoittajasta

Työskentelen tilastotutkijana terveyden ja hyvinvoinninlaitoksella ja viimeisen vuoden aikana työni on sivunnut kevyellä kosketuksella myös THL:n avointa ohjelmointirajapintaa ja sen kautta julkaistavia aineistoja.

Teknisestä näkökulmasta rajapinnan kuvauksen tulee olla hyvin tekninen, formaali ja sisältöön mahdollisimman vähän kantaaottava. Siispä kuvauksesta ei ollut juurikaan apua paikallislehden toimittajalle, joka kaipasi Satakunnan vahvistettujen koronatapausten lukumäärän viikoittain.

Kiitos kyseisen narratiiviseksi tehokeinoksi tarkoitetun fiktiivisen journalistin ja muun aktiivisen (havaitun) yleisön, haaviin on tarttunut muutamia käyttäjien elämää helpottaneita loitsuja, joita jaan tässä dokumentissa. Samalla pääsen puuhastelemaan R:n parissa myös vapaa-ajalla, jota avovaimokin katsoo sormiensa läpi, kun mainitsen asian liittyvän ammatilliseen blogikirjoitukseen.

Petteri